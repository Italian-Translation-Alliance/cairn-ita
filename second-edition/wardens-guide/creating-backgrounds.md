---
layout: default
title: Creare i Background
parent: Guida del Custode
grand_parent: Seconda Edizione
---

# Creare i Background

## Introduzione

In Cairn, il Background di un PG è l'elemento più importante del suo personaggio, rappresentando sia il suo passato che il suo presente. I Background possono influenzare la conoscenza, le competenze, la connessione del personaggio con l'ambientazione e molto altro. I Background sono anche un filtro per interpretare i risultati di un tiro di dado, o una ragione per non tirare affatto. Un _Savio Verde_ non ha bisogno di fare un tiro su DES quando taglia foglie da una pianta velenosa, così come uno _Scrivano_ sa come leggere la forma più antica di una lingua locale. La cosa più importante, però, è che i Background raccontino una storia attraverso l’equipaggiamento iniziale del personaggio e la sua storia unica, collegando il PG all'ambientazione e ai suoi temi.

## Principi

- I giocatori dovrebbero essere entusiasti di tirare sulle tabelle dei Background.
- I Background possono essere archetipici e familiari, ma lascia pure spazio a interpretazioni alternative!
- I Background dovrebbero dire al giocatore qualcosa sull'ambientazione.
- Ogni risultato della tabella dovrebbe essere unico, così che i personaggi con lo stesso Background siano comunque distinti l'uno dall'altro.

## Anatomia di un Background

### Tema

Prepara una lista di aggettivi comuni che descrivono il tuo nuovo Background. Se stai progettando una professione, chiediti cosa spingerebbe qualcuno ad intraprendere quella carriera. Se stai scrivendo qualcosa di più unico (come la _Mezza-Strega_, ad esempio), considera come la stranezza di una persona la renderebbe alieni agli altri o li avvicinerebbe a loro. E mentre scrivi l'equipaggiamento iniziale e le tabelle del Background, tieni a mente come l'ambientazione implicita del mondo di gioco, i materiali ispiratori (libri, film, ecc.) e i tropi esistenti potrebbero influenzare i risultati.

### Equipaggiamento Iniziale

I personaggi di Cairn sono largamente definiti dal loro inventario, quindi l'inizio dovrebbe essere il primo posto in cui dipingere la tela unica di un Background. Ogni Background ha:
- Oro, cibo e una fonte di luce. Questi dovrebbero essere comunque unici; un Background potrebbe iniziare con razioni insolite, un elmetto a candela, e così via.
- Fino a quattro oggetti _unici_ che rafforzano il tema principale. Almeno uno di questi oggetti dovrebbe essere una sorta di arma.
- Gli oggetti iniziali non dovrebbero occupare più di sette slot in totale, per non sovraccaricare l'inventario di un personaggio.

### Tabelle

Le tabelle sono dove la storia unica di un personaggio inizia davvero a prendere forma. Forniscono anche un livello di diversità in modo che due personaggi non siano mai uguali. Ogni Background ha una domanda definente, seguita da sei righe di risposte. La prima domanda della tabelle dovrebbe essere incentrata sul passato remoto o recente del personaggio e sulle esperienze che lo hanno portato alla sua situazione attuale. La prima tabella dovrebbe offrire al personaggio un oggetto unico, un'abilità, o una combinazione dei due. La seconda domanda della tabella si incentra su chi è il personaggio _oggi_, e le risposte sono generalmente legate a un oggetto specifico o a una competenza che definisce a grandi linee il personaggio.
